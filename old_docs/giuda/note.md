# Note finali

Il grande **Jeremy Singer Vine** lo usa da molto più tempo di me e ha creato la migliore guida introduttiva dedicata in inglese [https://jsvine.github.io/intro-to-visidata/](https://jsvine.github.io/intro-to-visidata/), di cui sono felice di essere nei [ringraziamenti](https://jsvine.github.io/intro-to-visidata/#acknowledgments). Ne ho attinto a piene mani per scrivere questo post e colgo l'occasione per **ringraziarlo di cuore** pubblicamente.

È un'applicazione molto bella, che probabilmente per alcuni diverrà (come è adesso per me) di uso quotidiano.
<br>[Jeremy](https://jsvine.github.io/intro-to-visidata/the-big-picture/what-is-visidata/#why-not-use-visidata) afferma che per analisi complesse, analisi geospaziali, _data literature_ è meglio usare altro. Mi sembra sensato.

Non sostituisce R o Pandas, ma li può certamente affiancare e spesso precedere nel workflow di lavoro sui dati. È un altro strumento che consiglio di aggiungere nella cassetta degli attrezzi.

Lo sviluppatore principale e chi collabora con lui sono molto attenti alle richieste e alle proposte che vengono dall'esterno, in una bella mescolanza di sensibilità "tecnologica" e umana. <br>In queste settimane ho aperto diverse _issue_ a cui è stato dato sempre riscontro. Alcune erano richieste da uomo primitivo, altre erano buone: confesso di essere **orgoglioso** di avere avuto degli effetti nel rilascio dell'ultima versione (la 1.5.1) e di essere citato più volte nelle [note di rilascio](https://github.com/saulpw/visidata/releases/tag/v1.5.1). Ringrazio molto [**Saul Pwanson**](http://saul.pw/) e [**Anja Kefala**](https://github.com/anjakefala).

~~A breve gli proporrò l'integrazione in lettura e scrittura dei [`datapackage`](https://frictionlessdata.io/specs/data-package/), in modo da estendere la qualità e le modalità di lavoro su dati ben descritti e strutturati.~~ ([fatto](https://github.com/saulpw/visidata/issues/237))

Qui vorremmo **aggiornare** e **arricchire** nel tempo i testi e si accettano anche **proposte** di **integrazioni**, **correzioni** e **modifiche**.